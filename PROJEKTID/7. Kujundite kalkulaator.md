# Kujundite kalkulaator
## Ülesande kirjeldus

Luua programm, mis väljastab kasutajale kujundite valikud, mille pindala või ümbermõõtu arvutada saab. (Näiteks kolmnurk, ristkülik, romb, trapets vms).  
Pärast valikute väljastamist, küsib programm kasutajalt sisendit. Sisendi võib kirjutada samamoodi nagu arvuti väljastab, või luua mingid lühendid.  
Näiteks: "Vali üks kujunditest: kolmnurk [A], ruut [B], ristkülik [C], romb [D]."  
Kui kasutaja soovib valida näiteks kolmnurka, siis ta võib sisestada lihtsalt "A" ja vajutada enter.

Pärast kujundi valikut küsib programm kasutajalt, kas ta soovib leida selle kujundi ümbermõõtu või pindala.
Pärast valiku kindlaks tegemist küsib programm kujundi mõõte. Eeldame, et meie näite puhul, valis kasutaja pindala. Järelikult peame sisestama aluse ja kõrguse.   
Mõõte võiks küsida üks haaval näiteks:  
"Sisesta kolmnurga kõrgus: "  
"Sisesta kolmnurga alus: "  

Seejärel arvutaks programm välja kujundi pindala ja väljastaks selle kasutajale.

Kujundite valikuid võiks olla miinimum kaks. Loomulikult võib kujundeid olla ka rohkem, aga siis võttaks teil töö veidi rohkem aega.
